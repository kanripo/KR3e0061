# -*- mode: mandoku-view; -*-
#+TITLE: 局方發揮
#+DATE: 2015-08-24 23:06:18.834586
#+PROPERTY: ID KR3e0061
#+PROPERTY: BASEEDITION WYG    
#+PROPERTY: JUAN 提要
<pb:KR3e0061_WYG_000-1a>¶
欽定四庫全書　　　　　子部五¶
　局方發揮　　　　　　　醫家類¶
　　提要¶
　　　　(臣/)等謹案局方發揮一卷元朱震亨撰以和¶
　　　　劑局方不載病源止于各方下條列症候立¶
　　　　法簡便而未能變通因一一為之辨論大旨¶
　　　　專為闢温補戒燥熱而作張介賔景岳全書¶
　　　　云局方一書宋神宗(案此方成於徽宗之時/介賔以為神宗殊為舛)¶
<pb:KR3e0061_WYG_000-1b>¶
　　　　(誤謹附/訂於此)詔天下髙醫秦進而成雖其中或有¶
　　　　過於粉飾者神效之方亦必不少豈可輕議¶
　　　　云云其意頗不以震亨為然考震亨之學出¶
　　　　於宋内官羅知悌知悌之學距河間劉完素¶
　　　　僅隔一傳完素主於㵼火震亨則主於滋隂¶
　　　　雖一攻其有餘其劑峻利一補其不足其劑¶
　　　　和平而大旨不離其淵源故於局方香竄燥¶
　　　　烈諸藥諄諄致辨明以來沿其波者往往以¶
<pb:KR3e0061_WYG_000-2a>¶
　　　　黄蘗知母戕傷元氣介賔鍳其末流故惟以¶
　　　　益火為宗掊擊劉朱不遺餘力其氷雪凛冽¶
　　　　為不和以天晴日煖為和取譬固是然清風¶
　　　　凉雨亦不能謂之不和鑠石流金亦不能強¶
　　　　謂之和各明一義而忘其各執一偏其病實¶
　　　　相等也故介賔之説不可不知而震亨是編¶
　　　　亦未可竟廢焉乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3e0061_WYG_000-2b>¶
　　　　　　　總　校　官　(臣/)陸　費　墀¶
